## ২২ - কাস্টম ট্যাক্সোনমি

### ২২.১ - কাস্টম ট্যাক্সোনমি - পরিচিতি, তৈরী করা, ইউআরএল রিরাইট এবং টেমপ্লেট হায়ারার্কি

ট্যাক্সোনমি হচ্ছে যে কোন ধরনের কনটেন্ট গ্রুপ করার একটি ম্যাকানিজম।

ওয়ার্ডপ্রেসে আমরা যে ক্যাটাগরিজ ও ট্যাগস্‌ দেখি, এগুলো ওয়ার্ডপ্রেসের ডিফল্ট ট্যাক্সোনমি।

ক্যাটাগরিজ এবং ট্যাগস এর মধ্যে আমরা যে সকল আলাদা আলাদা ক্যাটাগরি এবং ট্যাগ তৈরী করি, আমরা প্রচলিত ভাষায় এদেরকে ক্যাটাগরি বা ট্যাগ বলে থাকি। সেগুলোকে আসলে একেকটা **টার্ম** বলে।

এর আগের পর্বগুলোতে book নামে কাস্টম পোস্ট টাইপ তৈরী করা হয়েছিল। ধরি, এখানে অনেকগুলো বই এন্ট্রি দেয়া হল। এখন আমরা চাচ্ছি যে, বইগুলোকে বিভিন্ন বিভাগে ভাগ কর, আবার, প্রতিটা বই কোন ভাষায় লেখা হয়েছে, তা এন্ট্রি দিব। যেমন: Travel, Science Fiction, Novel, Adventure, Romance, এ রকম অনেকগুলো বিভাগ রয়েছে। বইয়ের ভাষা হতে পারে, Bengali, English, French, Spanish, Russian, ইত্যাদি।

এ জন্য আমি, দুইটি আলাদা ট্যাক্সোনমি তৈরি করব। একটি বই এর বিভাগের জন্য, অপরটি ভাষার জন্য। এই পর্বে "CPU UI" প্লাগইন দিয়ে কাস্টম ট্যাক্সোনমি তৈরী করা হয়।

কাস্টম ট্যাক্সোনমি যদি **হায়ারারকিক্যাল** হয়, তবে পোস্টের মধ্যে "Categories" যেভাবে দেখায় সেভাবে কাস্টম ট্যাক্সোনমি দেখাবে। আর যদি **নন-হায়ারারকিক্যাল** হয়, তবে "Tags" এর মত করে দেখাবে।

প্রথমে, **language** নামে একটি কাস্টম ট্যাক্সোনমি তৈরী করা হয়। এবার, প্রতিটি বই ওপেন করে তার সাথে Language ট্যাক্সোনমি যুক্ত করে আপডেট করি দিব।
