## ১৬ - মেটাবক্স পরিচিতি এবং এসিএফ নিয়ে বিস্তারিত

### ১৬.১ - মেটাবক্স এবং মেটাফিল্ড পরিচিতি, কি এবং কেন

মেটাবক্স হলো ইনফরমেশনের “এক্সটা ইনফরমেশন”। মেটা ইনফরমেশনের জন্য ওয়ার্ডপ্রেসের আলাদা এপিআই আছে। মেটাবক্সের জন্য থার্ডপার্টি অনেক ফ্রেমওয়ার্ক আছে, সেগুলো ব্যবহার করা উচিত। যেমন: CMB2, ACF, কোডস্টার, টাইটান, ইত্যাদি।

### ১৬.২ - মেটাবক্স ফ্রেমওয়ার্ক গুলোর সাথে পরিচয়

এই ভিডিওতে বিভিন্ন মেটাবক্স ফ্রেমওয়ার্ক নিয়ে আলোচনা করা হয়েছে, যেমন:

- ACF
- CMB2
- Codestar - এই মেটাবক্স ফ্রেমওয়ার্ক দিয়ে সব করা যায়।
- Titan

### ১৬.৩ - মেটাবক্স লোকেশন, প্রায়োরিটি এবং কনটেক্সট/পজিশন

মেটাবক্স কোথায় কোথায় যুক্ত করা যায়, তা জানা জরুরী।

**লোকেশন**

পোস্টের সাথে, পেজের সাথে, মিডিয়া এন্ট্রির সাথে, মেনুর সেটিং এবং মেনু এন্ট্রির সাথে, ইউজারের সেটিং এ, ক্যাটাগরীতে, কাস্টম ট্যাক্সনমিতে, কাস্টম পোস্টের সাথে মেটা ফিল্ড যুক্ত করা যায়।

**প্রায়োরিটি**

একটা পোস্টের সাথে মেটাফিল্ড যুক্ত করলে তা ঐ পোস্টের কোন অংশে আগে বা পড়ে বসবে, তা নির্ধারণ করা হয় “প্রায়োরিটি” দিয়ে।

**কনটেক্সট/পজিশন**

- নরমাল
- এ্যাডভান্সড
- সাইড

### ১৬.৪ - টিজিএম প্লাগইন অ্যাকটিভেশন লাইব্রেরী দিয়ে এসিএফ ইনস্টলেশন

TGM Plugin Activation দিয়ে থিমের সাথে কোন প্লাগ-ইন কে রিকোয়ার্ড করে দেয়া যায়। http://tgmpluginactivation.com/download/ থেকে টিজিএম ডাউনলোড করে নিতে হবে। এ সময় "I'm going to use TGMPA in a:" এবং "I intend to distribute the theme via:" এই দু’টো অপশনে "Theme" এবং "ThemeForst" চুজ করে নিতে হবে।

ডাউনলোডে একটা .zip ফাইল পাওয়া যাবে। এক্সট্রাক্ট করে নিই। এর মধ্যে থেকে class-tgm-plugin-activation.php ফাইলটি থিমের "lib" ফোল্ডারে রাখি। .zip ফাইল থেকে example.php ফাইলটি "inc" ফোল্ডারে রাখি এবং "tgm.php" নামে রিনেম করি। এরপর, tgm.php ফাইলে প্রয়োজনীয় এডিট করি।

পরিশেষে, এই tgm.php ফাইলটি functions.php ফাইলের একেবারে উপরে require_once করে লোড করার ব্যবস্থা করে দিব।

### ১৬.৫ - এসিএফ এর অ্যাডমিন প্যানেল থেকে মেটাবক্স তৈরী

এসিএফ এর সবচেয়ে বড় সুবিধা হল, এটার এ্যাডমিনিস্ট্রেশন GUI ভিত্তিক। মেটা ফিল্ডের জন্য প্রথমে ফিল্ড গ্রুপ তৈরী করতে হয়। পরে, এই গ্রুপে কি কি মেটা ফিল্ড থাকবে, তা একে একে তৈরী করতে হয়।

তৈরী শেষে Settings থেকে এই ফিল্ডগ্রুপটি কোথায় দেখাবে তার পজিশন, লেবেল প্লেসমেন্ট, অর্ডার ইত্যাদি সেট করে দিতে পারি। অথবা, এই ফিল্ড গ্রুপটি Location সেকশন থেকে পোস্ট, পোস্ট টাইপ, পোস্ট ফরম্যান, ক্যাটাগরী, পেজ, পেজ টেমপ্লেট, ইউজার এরিয়া, ইউগেট এরিয়া, কমেন্ট এরিয়া - এ রকম এ্যাভেইলেবল গত ধরনের অপশন আছে, সব স্থানেই বসাতে পারব।
