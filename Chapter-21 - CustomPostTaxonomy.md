## ২১.১ কাস্টম পোস্ট - কি এবং কেন?

ওয়ার্ডপ্রেসে ৫ রকমের পোস্ট টাইপ (post_type) আছে:

1. post
2. page
3. pttachment
4. nav_menu_item
5. revision

ওয়ার্ডপ্রেসে রেগুলার কনটেন্ট নিয়ে কাজ করার জন্য Posts সেকশন রয়েছে। কিন্তু, যদি মুভির ডাটাবেজ বানাতে চাই, তবে, কাস্টম ফিল্ড দিয়ে এটা বানানো সম্ভব। কিন্তু, এই কাস্টম ফিল্ডগুলো প্রত্যেক পোস্টের সাথেই লোড হবে। প্রোগ্রামার ছাড়া অন্যান্য কোন নরমাল এ্যাডমিন ইউজার সেগুলো দেখে স্বাচ্ছন্দ বোধ নাও করতে পারেন। কোড লিখে হয়ত এগুলো নরমাল ইউজারদের কাছে থেকে হাইড করে ফেলা যাবে।

এই প্যারা থেকে মুক্তি দিতে ওয়ার্ডপ্রেসে আছে, কাস্টম পোস্ট টাইপ। কাস্টম পোস্ট টাইপ ব্যবহারে ইউআরএল এর স্ট্রাকচার পরিবর্তন করা সহজ হয়। যেমন: ক্যাটাগরীর ক্ষেত্রে ইউআরএল হয়, http://www.example.com/category/history। কিন্তু, মুভি ডাটাবেজের জন্য প্রয়োজন হবে http://www.example.com/movies, বা, http://www.example.com/movie/2017, বা, http://www.example.com/movie/2017/movie-name-here, ইত্যাদি।

ট্যাক্সোনমি ও টার্মস

ওয়ার্ডপ্রেসের category, tag - এগুলো taxonomy’র type।

Grouping, soring এর জন্য ট্যাক্সোনমি ব্যবহার করা হয়।

ট্যাক্সোনমি’র মধ্যে যে শব্দগুলো ব্যবহার করা হয়, তাদেরকে terms বলে।
